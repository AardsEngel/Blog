---
title: 'Mijn Dochter'
date: '2024-03-20'
lastmod: '2024-03-20'
tags: ['Dochter', 'Familie', 'Verdriet', 'Kind', 'Ouder', 'Gefaald', 'Vader', 'Band', 'Gezin', 'Schuldig']
draft: false
summary: 'Mijn Dochter - Een levensverhaal en hoe alles is kunnen mislopen.'
images: ['/static/images/ash.jpg']
---


![Header Image](/static/images/ash.jpg)
## Achtergrond

Dit is een stukje levensverhaal, relevant wat betreft de situatie met mijn dochter en hoe alles is misgelopen. 
Hoe ik was als persoon en hoe ik ervaren heb wat er is gebeurd tot ons laatste contact. Hoe ik haar kende.
Het is een lang verhaal dat ik zal verdelen onder enkele subcategorieën (locaties), voornamelijk om de zaken ook niet door elkaar te halen. 
Ik kaart ook een falend gezinssituatie aan, die door te ontsporen ook effect heeft gehad op het verloop. 
Ik moet er geen doekjes om winden en neem ook mijn volledige verantwoordelijkheid, veel van de gedane schade is ook door mij ontstaan. 
Ik voel mij enorm schuldig, beschaamd en ontwijk het liever dan erover te praten omdat het zoveel pijn doet.

## Inhoudsopgave

<TOCInline toc={props.toc} exclude="Inhoudsopgave" />

## Waar beginnen we?

Bij het begin? Waar is het begin? Ik vermoed dat dit begint wanneer je werd gemaakt. 
Op papa's verjaardag, of die van mama, het was alleszinds in die nacht.
Maar misschien slaan we dit best even over, gaan we toch even verder in de zwangerschap hé.
Het was een geplande zwangerschap. Laat ik hier even open kaart in spelen. Geen ongelukje, wat wij ook altijd beweerden.
Je mama had me gevraagd om te proberen en ik vond dat eigenlijk best ok. Ik had maar oog op 1 ding. Een gezin starten. 
Ik herinner me de dag dat ze smorgens in de kamer van mijn mama binnenkwam, (ik woonde daar alleen)
en ze kwam van toilet toen ik nog half aan het slapen was met het nieuws. Dat was even speciaal wakker worden.
Maar ik zag het zitten. Geen enkel gevoel in mijn lijf die er ook maar aan dacht dat dit niet zou lukken.

De zwangerschap zelf verliep vrij vlot, er waren geen specifieke klachten en alles ging eigenlijk goed!
De gyneacoloog zei alleen op een bepaald moment tegen je mama dat ze moest stoppen met roken, wat ze ook deed.
Er zou een klein beetje achterstand geweest zijn in de groei, maar dat was weken later niet meer merkbaar.

Papa en mama waren nog jong. Ik woonde alleen op het appartement van mijn mama, 
je mama zat nog in een instelling, tot ze toevertrouwd werd aan haar zus en bij haar mocht wonen.
Papa was 18 en ging werken, want er zat niks anders op om een inkomen te hebben, ik moest ook huishuur en facturen van mijn mama blijven betalen.
Al wist ik niet wat ik zou doen en was het moeilijk om een job te vinden en te houden, dus soms was het leven heel moeilijk.
Interimjob na interimjob om de facturen te kunnen betalen, en natuurlijk ook te kunnen leven.
Soms eens een leuke job, maar jammer genoeg hield ik niets lang vol zoals het leger. Een verdriet voor later.
We moesten vlug een dak boven ons hoofd hebben en met weinig centjes zijn we in een huisje gaan wonen.
Hier stond ook de jeugdrechter van je mama op, dat was een voorwaarde dat we allemaal samen zouden kunnen zijn.
Ik en je mama hadden een goeie band toen, alles konden we wel rooskleurig zien. Onwetend, onbezonnen en klaar voor alles wat op ons pad zou komen.

En dan was je daar. Ik herinner mij nog de eerste momenten dat ik mijn dochter zag. We-nen. Zoiets mooi. Zoiets uniek. 
Zo een mooi stuk van mezelf, een voorbeeld van hoe mooie resultaten liefde zou geven. Hoe fier ik naar de gemeente ging om mijn dochter te erkennen.

## Ledeberg

Zolang we in dat huisje woonde in Ledeberg, zolang je ziek was, zolang ook moeite had om zelf de controle te behouden.
Ik greep al heel snel naar een jonko als genotsmiddel. En zocht heel vaak de roes op, want dat voelde voor mij toen goed.
Ondertussen ging ik wel veel naar vrienden, maar hoe langer dit duurde, hoe minder ik nog buiten ging.
Hoe minder ik met mijn gezin deed en hoe meer ik ook niet bij mij gezin was. Tot op vandaag weet ik nog steeds niet waarom.
Ik was bang. Bang van de wereld, van de mensen rondom mij. Van de maatschappij en van alles wat vreemd was.
Op een bepaald moment zo erg, dat ik gezondheidsproblemen kreeg en stopte met blowen. 
Ik had veel last van angsten en paniekaanvallen, maar het denken werd wel langzaamaan terug helder. 
Helaas heb ik tot op de dag van vandaag enorm veel zwarte gaten en weinig weet van jouw eerste 3 jaren.

Het huisje waarin je toen opgroeide was een schande. Paddestoelen die uit de muren kwamen, kortsluiting door vocht in de muren,
trappen waar je kon doorzakken, geen enkele isolatie, enkele beglazing.. Ocharme mijn dochtertje. Altijd ziek, hoesten, last van je longen. 
Wij wisten dat het door de woning kwam, maar niemand maakte dit iets uit. De huisbaas had er ook geen oor naar.
Tot we gered werden en naar een sociale woning konden. Eindelijk kon er een nieuw hoofdstuk aanbreken. 

En dat geschiedde ook, want ik had plots ook vast werk bij mediamarkt.
Opnieuw een successje die ik bereikt had met mijn gezin. Mooiere tijden komen eraan.

## De Blaarmeersen

We hadden een mooi en gezellig appartementje, op het 13e verdiep aan de blaarmeersen. Een toplocatie voor ons als Gentenaars.
Samen konden we van hieruit met de fiets toch zeker overal naartoe. De moeder werkte als poetshulp en bracht je smorgens altijd naar de opvang of school.
Papa moest dan iets later beginnen en was vaak ook later thuis. En doordat het op mijn werk goed ging, bleef ik vaak langer of extra.
We hadden dus eigenlijk al niet zo heel veel tijd samen, vaak zat je zelf in je bedje al toen ik nog moest thuiskomen. 
In het weekend hadden we dan de zondag zeker een dag samen, waar ik vaak de rust opzocht en niet echt vaak mee leuke dingen deed.
Het was inderdaad zo dat ik mijn persoonlijke tijd een beetje teveel opeiste. Al probeerde ik de leuke dingen niet altijd te vermijden.
Zo ging ik wel selectief dingen eruit gaan halen waar ik mijn energie in kon vinden. Anderen dan helemaal niet of bleef ik alleen thuis.
Dit duurde wel een paar jaar, en hoe we het ook bekijken, ik denk dat dit zelf een van de mooiste tijden was die we samen hebben gehad. 
Er was wel eens een ruzie in het appartement, en we zijn als ouders wel een paar keer over de schreef gegaan, maar daar viel het nog mee.
Alles veranderde toen we verhuisde naar Aalter, en we meer en meer op onze GSM's zijn beginnen zitten. Ons beginnen afzonderen van elkaar.

## Aalter

De verhuis naar Aalter was gepland, weg uit de sociale woningen. Want we hadden enkel maar last van junkies, brand in de liften, 
vliegende flessen die uit ramen kwamen, verkrachters en drugsdealers. We moesten daar dringend weg. Ik had net mijn rijbewijs gehaald.
Maar ook vooral omdat je mama opnieuw zwanger was. Deze keer van een tweeling. Dat hadden we niet verwacht... 
Plots kwam je mama af dat ze iets gevonden had en voor we het wisten, woonden we in een super gezellige nieuwbouw. Life was good.
Een jaartje later trouwden we, kregen we buren, kregen we onze mooie kindjes. Onze kindjes die onze aandacht vroegen.

De kindjes wouden het eerste jaar niet echt van papa hebben, het was heel moeilijk om als papa een goed gevoel te hebben.
Zeker omdat ik ook juist de opvoeding wél helder wou meemaken deze keer. Maar het werkte niet. En het begon te botsen tussen mij en je mama.
De ruzies werden intenser en intenser. Ook ik werd intenser. Maar bijna elke keer gingen de ruzies wel over hetzelfde: sex. 
Ik klaagde dat ik zin had en al weken niks mocht, maar bleef trouw en kreeg hier nooit eerlijk een reactie op. Ongewild was ik.
Meerdere keren heb ik zo meerdere maanden alle respect gehad voor je mama, soms zelf een jaar. Maar we zijn jong, we zijn niet gemaakt om zo te leven.
Toch was ik die trouwe hond, die tijdens de ruzies werd verweten van luiaard, uitzichtloos, onbeleefd, niksnut, noem maar op. 
Ik deed inderdaad niet veel in huis, maar dit was een dynamiek die was gecreeerd in onderlinge samenspraak, en nadien uit de hand gelopen is.
Ja, ik draag hier zeker ook verantwoordelijkheid in. Dat begrijp ik maar al te goed. Ik kookte niet, ik kuiste niet en ik vroeg veel voor mezelf.

Op een gegeven moment is er in 2018 een moment geweest dat de ruzie zodanig heftig was geworden dat zelf de buren via de tuin jou zijn komen halen.
Hier ging het weer over sex, en het feit dat jouw moeder alleen nog maar wou uitgaan in het weekend met haar vriendinnen. 
Dit zal ik nooit vergeten. Het schuldgevoel, de schaamte, de vernedering als persoon en het falen als ouder. Dat blijft plakken. 
Uiteindelijk heeft je moeder jullie alle 3 in de auto gestoken, gezegd dat ze naar haar zus ging naar de zee en jullie kwamen niet meer thuis.
De eerste dagen was ik in alle staten, zonder te weten waar jullie waren. Ik accepteerde dit niet, toen is er voor mij iets gebroken. 
Na enkele dagen had ik kunnen regelen dat ik kon babbelen met de mama, maar ook dat draaide verkeerd uit. Uiteindelijk heb ik de tweeling meegenomen.
Heeft ze de politie gebeld om mij de tweeling terug af te nemen. Na enkele dagen kwam je dan toch, en zijn we samen naar de cinema gegaan.
Met een list had ik tijdens de film ervoor kunnen zorgen dat je moeder thuis zou zijn, maar dat verliep niet van een leien dakje.
Ik had haar wagen blok gezet zodat ik echt de kans kreeg om over alles en mijn gevoelens te praten, zonder constant weggeduwd te worden alsof het niks uitmaakte.
Want dat was wat er gebeurde. (Jammer genoeg wist ik niet dat ze toen al bezig was met mij te bedriegen, hoelang al, weet ik niet.)

## Tielt

Ons huisje, wat was dat. Hoe zot was dat. Ik denk dat we te overmoedig waren en jij dit al lang had gezien.

### Zelfmoodpoging mama, ik heb dit gestuurd naar ash
### Dingen gezegd over onze relatie 
### Gestuurd wat mama misdaan heeft naar papa

## Wingene

### Jenna, rebound vriendin
### Wietplanten kweek
### Drugs, klanten en leveranciers
### Hope & Sky, onze hondjes
### Sex / trios gezien

## Nevele

Nevele, de plek waar alles is ontspoord. Waar ik mijn bruggen heb verbrand en waar ik mijn dochter ben verloren. 
Misschien was ik je al langer kwijt, door mijn handelingen in het verleden. Daar hou ik mij aan vast. Zodat ik deze plek niet haat.
Ik had nooit mogen zeggen dat je nooit meer zou moeten komen als je niet kwam. Ik kan er niet tegen dat ik de controle verlies.
Dat je mij laat zitten, ook als je het moeilijk hebt. Ik zou dan niks liever hebben dan een gesprekje, we komen er wel uit hoor.
De boze papa die jij kent, die is uitzonderlijk en kan enkel maar uitgelokt worden door de verkeerde personen. Hadden wij dit anders alleen met ons 2 ook?

